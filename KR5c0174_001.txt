# -*- mode: mandoku-view -*-
#+TITLE: 華蓋山浮丘王郭三真君事實
#+DATE: 2015-08-29 00:53:41
#+PROPERTY:  LASTPB <PB KR5c0174_SJB_006-180073b>
#+PROPERTY: BASEEDITION HFL
#+PROPERTY: WITNESS ZTDZ
#+PROPERTY: LASTPB  <md:KR5c0174_HFL_000-007b>
#+PROPERTY: JUAN 1
<md:KR5c0174_HFL_001-001a>¶<pb:KR5c0174_SJB_001-180046c>
華蓋山浮丘王郭三眞君事實卷之一¶
　　　　玉笥山道士沈庭瑞述¶
按太平御覽云歙縣西北有黄山高一千一¶
百八十仞豐洛水出焉天寳六年勑改北黟¶
(音/伊)山其山有摩天戛日之高霞城洞室巖竇¶
瀑泉無峰不有山中峰乃浮丘公仙壇彩霞¶
靈禽棲止其上世傳黄帝嘗命駕與容成子¶
浮丘公同遊會于此昔有人到壇所忽見樓¶
臺焕然樓前有蓮池左右有積鹽積米遂歸¶
引人取之了不知處山下時聞山上仙樂之¶<md:KR5c0174_HFL_001-001b>¶

聲又按九域志云宣州亦有黄山乃黄帝與¶
浮丘仙人鍊丹於此浮丘仙壇正在天都峰¶
太平州亦有黄山一名浮丘山乃浮丘養仙¶
鷄之所¶
　　　浮丘公度周靈王太子王子晋¶
王君名晋字子喬亦名喬字子晋周靈王太¶
子也生而神異幼而好道雖燕居宫中往往¶
不食端默之際累有神仙降之雖左右之人¶
弗知也常好吹笙作鸞鳳之音聲貫行雲響¶
滿宫掖白鸞延頸鼓翼集而聽之奇禽異鳥¶<md:KR5c0174_HFL_001-002a>¶
<pb:KR5c0174_SJB_001-180047a>
率舞庭砌以爲常也一旦天台山神仙浮丘¶
公降授道要使修石精金光藏景鍊形之法¶
是時靈王二十二年穀洛鬭將毁王宫王欲¶
壅之太子晋諫之王弗聽卒壅之不從子晋¶
之諫¶
　　　浮丘公授丹與王子晋¶
子晋諫王不從以忤㫖退居别宫齋戒思浮¶
丘公公密降其室賜以靈藥接以登嵩山後¶
數年友人桓良遇子晋於緱山之上謂良曰¶
七月七日我當升天可與故人會别也至是¶<md:KR5c0174_HFL_001-002b>¶

故人與桓良羣官登山見子晋棄所乗馬於¶
澗下飲齕如期子晋乗白鶴揮手謝時人升¶
天而去是時羣官拜别迴拜所乗馬馬亦飛¶
空而去今惟拜馬澗存爲子晋今爲右弼司¶
侍帝宸主領五嶽眞人年少身長八尺項負¶
圓光並載雲笈王氏傳¶
　　　浮丘公授詩學與申公¶
漢書言浮丘伯吕后時猶在長安楚元王交¶
及申公從之授詩學蓋齊人也浮丘漢時隱¶
於儒生猶老予之隱于柱下也¶<md:KR5c0174_HFL_001-003a>¶
<pb:KR5c0174_SJB_001-180047b>
　　　浮丘公度王褒¶
王褒字子登漢安國侯陵七世孫黄門侍郞¶
揩之子以元帝十三年乙酉生少勤墳典大¶
將軍王鳳辟爲從事高蹈不屈年四十三跪¶
辭二親求學長生之道入華陰山寢息空林¶
鳥獸爲侣轗軻辛勤亦云至矣如是九年大¶
雪摧林空巖無侣殆將殞斃而精誠不迴至¶
眞玄感夜半聞簫鼓之聲須臾漸近千乗萬¶
騎浮空而來神人各乗三雲之輦手把虎符¶
停駕而言曰吾太極眞人西梁子文也一眞¶<md:KR5c0174_HFL_001-003b>¶

人曰吾華蓋上公浮丘伯也聞子好道劬勞¶
山林誠可愍也褒叩頭千萬願授長生之道¶
太極眞人曰吾等主神仙之司憫子有志故¶
來相過乃以太極青精飯上仙靈方授之浮¶
丘伯授以五靈夜觀之道雲琅冰霜之珍再¶
拜而服之於是身有金映項生圓光能飛行¶
萬里受神策拜爲太素清虚眞人領小有天¶
王主三元四司給玉童玉女各三伯人得乗¶
八景飛輿出入上清今麻姑小有天仙王峰¶
亦眞人所理載王氏傳旴江志¶<md:KR5c0174_HFL_001-004a>¶
<pb:KR5c0174_SJB_001-180047c>
　　　浮丘公遺跡¶
豫章職方乗云昔浮丘公隱於華林山故山¶
之南一峯號曰浮丘其山三峰皆卓拔高險¶
危秀周回百里不生惡草及猛獸有三觀曰¶
浮丘今在豫章奉新縣西南五十里及有華¶
林泉亦是浮丘遺跡又太平御覽云衡州有¶
小廬山一名浮丘山在縣西一百八里高六¶
里三千步東西二十里南北四十里言其山¶
似九江廬山故曰小廬山又古老傳說浮丘¶
公上升之所兼有道觀存焉又九域志云潭¶<md:KR5c0174_HFL_001-004b>¶

州亦有浮丘山江陵府有華蓋峰皆浮丘遺¶
跡¶
　　　唐神武皇帝遣使詣華蓋山華林山¶
　　　投簡¶
大唐開元神武皇帝李隆基命是乙酉八月¶
降誕夙好道眞願蒙神仙長生之法位忝君¶
臨不獲朝拜謹令高士孫智良齎信簡投剌¶
浮丘石室以爲金龍驛傳(以青瑶/刻之)¶
　　　山圖雜載¶
宋朝翰林學士李宗諤所修圖經云寳蓋山¶<md:KR5c0174_HFL_001-005a>¶
<pb:KR5c0174_SJB_001-180048a>
在縣南二百里高二十二里山形如寳蓋因¶
以爲名絶頂有王郭二眞君壇¶
唐魯郡公顔眞卿所紀王郭二眞君碑云按¶
地圖得屬邑崇仁縣華蓋山王郭二眞君壇¶
存焉¶
宋朝錫命加封詞誥與夫實録銘文皆曰華¶
蓋山今二名並書之以詔來世¶
　　　唐撫州崇仁縣橋仙觀王郭二眞君¶
　　　碑銘¶
　　　　(金紫光禄大夫行撫州刺史上柱/國魯郡開國公顔眞卿撰并書)¶<md:KR5c0174_HFL_001-005b>¶

粤以江南之地佳麗垂名山嶽之間宛有仙¶
洞予祗膺聖澤廉察臨川一日按地圖得屬¶
邑崇仁縣華蓋山有王郭二眞君壇存焉欣¶
睹異事未原其始他日公餘因令軍將往山¶
下訪求碑銘果得一石記乃隋開皇五年焚¶
修道士李子眞於壞碑上再録出其文則知¶
王郭二眞者仙不顯名王則方平之再從郭¶
乃王之族弟也始於金華山修道以圖輕舉¶
尋遊洞府自玉笥將之麻姑洞中道經一山¶
問故老曰此爲何山對曰巴陵華蓋山也二¶<md:KR5c0174_HFL_001-006a>¶
<pb:KR5c0174_SJB_001-180048b>
眞君相與言曰此山福地名亦異焉因求卜¶
止再鍊神丹山下父老詣而再拜曰敢問眞¶
人之名字曰吾等修志於虚無不欲述焉後¶
有一道士來謁敢問眞人之師曰吾師浮丘¶
先生先生則上界大仙也頃於金華山遇焉¶
二眞君能走石飛符興雲致雨或有人苦疾¶
暴亡往而吿之即飛符以救之歳將大旱即¶
致霖雨以濟之至晋元康三年二月一日綵¶
雲連晝仙樂喧風二眞君乃驂鸞駕鶴冉冉¶
上升今上升之壇及浮丘先生之壇存焉其¶<md:KR5c0174_HFL_001-006b>¶

後立觀焚修境邑將旱若詣壇禱之則雲雨¶
立應美乎故事昭然仙蹤儼若雖遺史籍安¶
泯聲華鸞鶴對飛共作壺中之客林巒疊秀¶
别含象外之春因與府官議崇觀宇永列焚¶
修尋差軍將以公用錢詣山换殿宇門廊不¶
日而回云工畢矣子德慚好道任忝分符原¶
始要終罕測冲天之日擒文染翰用貽千古¶
之芳銘曰¶
　玄牝之門存心養神學則彼衆得者幾人¶
　冉冉千古堂堂二眞丹成巖谷道應穹旻¶<md:KR5c0174_HFL_001-007a>¶
<pb:KR5c0174_SJB_001-180048c>
　綵雲色焕仙樂聲匀遲日初麗桃華正新¶
　驂鸞拔俗駕鶴超雲言歸紫府笑别芳晨¶
　山存華蓋長含異春恩流豐澤用濟烝民¶
　浮雲勢速好月生頻儼若聖址永播清芬¶
　　　三眞記¶
　　　　江南西路轉運司李冲元撰¶
臨川山秀水靈頗多前代神仙遺跡丹井仙¶
壇往往雜岀於圖記文字間可以考信而崇¶
仁華蓋山王郭二眞君祠靈跡尤著唐顔魯¶
公取隋開皇五年舊碑所載事爲記不著名¶<md:KR5c0174_HFL_001-007b>¶

字州里而世系復舛謬惟曰於金華山遇浮¶
丘公授教後居此山能飛符走石興雲致雨¶
使死者甦病者起以晋元康三年上升當時¶
人有問眞君名字者皆祕而不言其後州縣¶
歲時水旱禱之立應而郡人男女疾疫祈禳¶
無不之焉至走旁郡數千里人皆恭敬齋潔¶
然後敢登山不爾風雷雨雹虎豹虵蚖蜂蠆¶
之變立至祠中併立浮丘公像山上猶有仙¶
壇存焉熙寧中州以王郭異事上之朝廷神¶
宗皇帝詔封王爲冲應眞君郭爲誠應眞君¶<md:KR5c0174_HFL_001-008a>¶
<pb:KR5c0174_SJB_001-180049a>
而偶遺浮丘公事故旌號不及元符二年洪¶
州夏不雨民有憂色右正言王公桓以漕使¶
權領州事聞三眞人感應如此乃蔬食齋居¶
遣崇仁縣主簿葉祖文詣祠下迎請眞像至¶
府城率僚屬迓於城門之外館於天慶觀中¶
陰雲隨至焚香懇禱雨即大霔三日始霽稼¶
穡勃興郡人歡呼嘆未曾有莫不德公之賜¶
公曰浮丘爲二眞人師而褒禮未加甚非所¶
以嚴奉高眞之意乃符臨川主者具浮丘公¶
始末請命於朝廷而屬門吏李冲元考覈其¶<md:KR5c0174_HFL_001-008b>¶

事而記之冲元謹按劉向列仙傳稱王子晋¶
遇浮丘公接以上嵩山而漢書言浮丘伯吕¶
后時猶在長安楚元王交從之授詩學蓋齊¶
人也唐林寳元和姓纂亦載浮丘伯云子晋¶
師之而子晋乃周太子然則浮丘蓋又出於¶
子晋之先莫知其來之遠近意其漢時隱於¶
儒生猶老子之隱於柱下也嗚呼神仙之學¶
古無有也自秦皇漢武好方士長生不死之¶
術世始知有神仙而劉向因之爲列仙傳獨¶
載王子晋師浮丘公而浮丘公反無傳然則¶<md:KR5c0174_HFL_001-009a>¶
<pb:KR5c0174_SJB_001-180049b>
當向時已莫得而考矣王郭當晋元康時遇¶
浮丘則疑若常在人間豈有意接引於後來¶
耶夫神仙之學大抵宗本黄帝老子以清淨¶
無爲虚心寡欲爲本而佐以陰功密行及鍊¶
丹服氣之術要之非超邁灑落者不能爲也¶
方其混跡人間未必有顯稱大抵以名爲深¶
戒迨其仙去始著異跡使人知所向而已此¶
其用意豈淺識狹慮者所能髣髴而秦漢之¶
君富有天下窮兵黷式心侈意盈神荒氣蠹¶
乃欲長生不死是果足以出造化越古今乎¶<md:KR5c0174_HFL_001-009b>¶

然近世爲此學者反以釣名賈利僕僕公卿¶
之門求獻其說且偃然居之不疑自謂已當¶
經崑崙涉太虚遊乎恍惚之庭矣聞其風者¶
至或危坐敬聽不敢竊議會不察其人眞超¶
然世表者乎歷觀前代諸仙皆卓絶不羣擺¶
落塵累率有造微參寥之致雖未御風乗雲¶
伍跡人間而己不與世俗並軌方駕矣推是¶
心以往庶或近之王公高明厚德君子也頗¶
以鄙言爲然故叙浮丘公事而併記之元符¶
二年七月二十七日記¶<md:KR5c0174_HFL_001-010a>¶¶¶¶
<pb:KR5c0174_SJB_001-180049c>



華蓋山浮丘王郭三眞君事實卷之一¶¶¶¶¶¶





　　　　　　　　　　　　　　　　¶<md:KR5c0174_HFL_001-010b>¶¶¶¶¶¶¶¶¶¶¶












