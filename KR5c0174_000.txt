# -*- mode: mandoku-view; -*-
#+DATE: 2015-08-29 00:53:40.011637
#+TITLE: 華蓋山浮丘王郭三真君事實
#+PROPERTY: DZID  DZ0778
#+PROPERTY: SOURCE  正統道藏，三家本，1988，18—44 六卷 洞神部譜錄類
#+PROPERTY: BASEEDITION HFL
#+PROPERTY: WITNESS HFL
#+PROPERTY: ID KR5c0174
<pb:KR5c0174_HFL_000-001a>¶
華蓋山三仙事實序孝二¶
　仙道自古尚矣而世之紀録或不得其詳¶
　焉間因其微而病其著一斥之以眇茫怪¶
　誕者有之又孰知其靈蹤異跡昭赫彰著¶
　信有不可揜焉耳其可均謂之誣哉撫之¶
　崇仁華蓋山又曰寳蓋山浮丘王郭三眞¶
　之祠也浮丘者與容成子黄帝遊周末授¶
　靈王太子晋漢授詩於申公與楚元王友¶
　度王褒以仙即古浮丘公也或傳王方平¶
　云郭乃王氏族因託邑尹姓猶未之詳然¶
<pb:KR5c0174_HFL_000-001b>¶
　以代稽之至人神化因時而顯固或然矣¶
　而託姓之說亦鄙諺不足取也迨晋元康¶
　間王郭始師事公永平二年二月一日二¶
　仙上升則是山由晋始著稱矣按紫清白¶
　眞人云公生於商仕於周隱於漢化於晋¶
　至隋開皇間尚留巴陵華蓋山也宋元累¶
　旌以封謚若山之曰華林山衡州小廬山¶
　潭州浮丘山江陵之寳蓋山歙縣宣州太¶
　平州金華俱有黄山皆三仙遺跡也當是¶
　時名卿鉅大若顔魯公李宗諤李冲元吴¶
<pb:KR5c0174_HFL_000-002a>¶
　文正虞文靖輩之記審矣而廣録所載凡¶
　早澇疾疢禱祠禜襘之應在在有之故所¶
　奉祠宇亦不下百餘是豈非至神無方而¶
　能然乎余少慕靈跡洪武己巳獲謁祠焉¶
　壬申奉¶
㫖降香于山皆有異徵暨配孔氏累疾叩輒¶
　應永樂甲申秋復謁夜夢白衣仙坐卧内¶
　翌日登峰頂初雨晝息天燈夜現山麓九¶
　月朔日竣事畢紫玄洞現圓光大如室芒¶
　彩燁煜若仙居其中予再拜遂辭殆還感¶
<pb:KR5c0174_HFL_000-002b>¶
　至德之神亟欲叙其異焉噫是非目覿耳¶
　濡其能盡信之哉且夫眞仙神化蓋不世¶
　岀其靈質仙風皆天眞法慧所至故其神¶
　庥靈貺垂澤萬世而不泯其亦宜矣而兹¶
　山穹秀卓絶迥出遊氛浮埃之表孰無雲¶
　軿霞躅往來陟降於其間也其可失所紀¶
　歟惜先後所述多庸鄙弗典願飾而未遑¶
　今年夏蒙¶
㫖纂修道典謹以是録正而附之因叙其實¶
　於首使千萬載之下知慕夫仙者庶不以¶
<pb:KR5c0174_HFL_000-003a>¶
　眇茫怪誕視也乎而生民蒙惠之大昭之¶
　國祀與兹山齊乆不其偉歟時永樂五年¶
　端陽節正一嗣教道合無爲闡祖光範眞¶
　人領道教事四十三代天師張宇初齋沐¶
　謹序¶
　死而有靈之謂神長生不死之謂仙道不¶
　同也神往往能禦灾患芘生民仙志在修¶
　鍊飛升而已鮮有推德以及人者惟華蓋¶
　三仙則不然禱雨雨應禱疾疾瘳求嗣而¶
　得嗣求藥而得藥四方之人蒙福者衆此¶
<pb:KR5c0174_HFL_000-003b>¶
　所以羣然傾心而起敬也歟觀顔魯公碑¶
　載本末甚詳但稱晋元康三年二月一日¶
　二仙上升攷之晋史無所謂元康有永康¶
　而已豈公筆誤邪因識其疑以竢知者景¶
　定辛酉九月朔崇禧散吏約山朱涣敬書¶
　稟造化而生者人也妙造化而運者神也¶
　峙然爲造化之重鎮者山也山以神而靈¶
　人以神而安神居其山人崇其神而敬其¶
　山此理勢之然也撫州華山三峰聳雲爲¶
　江右絶嶺乃浮丘王郭三眞君飛升得道之¶
<pb:KR5c0174_HFL_000-004a>¶
　所國有旱澇則禱之民有疾疫則求之危¶
　可轉而安禍可轉而福叩心一萌其應如¶
　響終歲朝謁不絶於秋尤甚景定庚子九¶
　月朔旦祥偕里人王克明羽衣郭守成詣¶
　山朝拜忽睹殿宇輪奂一新裝嚴壯麗乃¶
　夜醮于壇事畢睹當山住持延荼語話議¶
　論清灑爽氣逼人待人接物禮貌温如且¶
　無嗜利之心眞神仙地位中人從而詢之¶
　乃陳其姓元應其名顯者其字荆山其號¶
　也且言往來江湖已二百四十甲子矣蔣¶
<pb:KR5c0174_HFL_000-004b>¶
　山金壇黄鵠開元玉笥承天南嶽壽寧華¶
　林壽聖平江乾元皆嘗爲之領袖祥笑而¶
　詰之曰捨彼瑶宫瓊宇而居此參天之山¶
　頂去清華而然寂寞得無慕道若王郭之¶
　慕浮丘者乎荆山肅容儀之過矣予豈敢¶
　當姑舍是但弔於仙眞有請於予焉三眞¶
　之棟宇翬飛矣三仙之像貌裝嚴矣但缺¶
　實録昔亦有之歲在戊午炎帝炳靈竟爲¶
　灰燼今不復存子能爲山間鋟梓乎祥等¶
　夙蒙仙惠聞言而悅遂諾其請翌日與王¶
<pb:KR5c0174_HFL_000-005a>¶
　兄再炷瓣香敬對三眞誓刊此録洎歸徧¶
　求其本始得道士黄彌堅所纂者紀載頗¶
　略備述三眞受累朝之封命歷代名公之¶
　序記修鍊升舉之顚末靈顯感應之實跡¶
　視黄本差詳而互有得失祥等不愧愚庸¶
　集二本所長列爲一十四卷未敢校正其¶
　是非姑存本以埃知者雖然華山乃江南¶
　重鎮三眞乃華山靈神福澤於人多矣必¶
　有民中之秀出校正其是非儻改而正諸¶
　不亦宜乎時景定辛酉貞元節廬陵佩籙¶
<pb:KR5c0174_HFL_000-005b>¶
　弟子劉祥王克明百拜齋沐謹言¶
　浮丘公事跡多見於傳記諸書故學者類¶
　能言之惟王郭二眞之仙道非顔魯公及¶
　李冲元採摭其行實記載其本末則知之¶
　不能悉也觀其服膺師訓跋履山川不憚¶
　險遠積功累行愈顯愈微此老子所謂爲¶
　道曰損損之又損以至於無爲之謂歟吁¶
　神仙之學豈易至哉夫何吾黨之士學夫¶
　子之學而鮮克臻其域者果能以二眞之¶
　學移以學吾夫子之學有不至其至者哉¶
<pb:KR5c0174_HFL_000-006a>¶
　是足以爲吾儒之勸也惜乎刊板毁於壬¶
　辰兵亂人鮮克聞主兹山之祠者江碧澄¶
　氏營搆殿亭寮宇既畢復慨念兹山靈響¶
　若此而事實將遂湮微是不可不急也乃¶
　購求全集較其殘缺勸率好道之士合力¶
　繡梓以廣其傳有德容孔氏者玄妙觀之¶
　管轄也爲督其事又得在城沙氏友和者¶
　捐資以足其美於是不數月而功畢仙之¶
　德澤濟人之多而感人之深如此也俾余¶
　爲序余四世祖緑峰兄弟起廢玉庭觀而¶
<pb:KR5c0174_HFL_000-006b>¶
　新三眞及衆聖之像復架屋臨紫玄之崖¶
　以爲隱息之所雖經劫火而至今名舊張¶
　家寮焉其忠厚不没人善有自來矣今得¶
　聯名仙籍斯幸矣又何辭夫碧澄資質温¶
　純待衆以寬不汲汲於利惟以營造修葺¶
　爲務每曰此吾輩分内事也使居是山者¶
　人人能如碧澄之用心勤力以奉祠祀則¶
　兹山之興復也不難矣碧澄字源遠今四¶
　十三代天師至山嘉其年少而克守清規¶
　撫景賦詩若干首俾收之賜以職劄爲改¶
<pb:KR5c0174_HFL_000-007a>¶
　今名云此亦兹山之盛事也故併及之青¶
　龍在辛未歲夏五月南村鄉友張顔序¶
¶
¶
¶
¶
¶
¶
¶
¶
<pb:KR5c0174_HFL_000-007b>¶
¶
¶
¶
¶
¶
¶
¶
¶
¶
¶
